
# GOUPAZ nədir, niyə var?

Sizə bəzilərinin xəbərdar olduğu ve hələ də bir çoxumuzun bilmədiyi, Azərbaycanda bir ilk olan, ideyası Şəhriyar tərəfindən verilmiş və icrasına birgə başladığımız və bizə qoşularaq böyüməkdə yardımçı olan bir çox mentor və insalarla birgə davam edən bir layihəmiz haqda danişmaq istərdim. Layihənin adı Goupaz (və ya elə qısaca Goup da demək olar)-dır. Məqsədimiz dünyanın dörd bir yanında ışləyən Azərbaycanlı İT mütəxəssisləri bir araya toplayaraq onların və həmçinin yeni başlayanlarında arasında Gateway rolunu oynamaq və birgə fəaliyyəti stimulə etməkdir. Hazırda layihənin bütün idarə etmə işlərini isə könüllü olaraq bu işə qoşulan, Community Manager-miz, Zülfiyyə Mehdiyevaya həvalə etmişik.
Layihə çərçivəsinde əsas ərsəyə gələn proyektimizdən biri artıq 2-ci mərhələsi davam edən 0-to-hero layihəsidir. İlk mərhələdə dünyaya səpələnmiş, Amazon, Uber, İBM və s. kimi ən qabaqcıl şirkətlərdə uğurla fəaliyyətlərini davam etdirən hər həftə biri olmaqla 10 mentorumuz tam təmənnasız istədikləri mövzuda öz bilik və bacarıqlarını bizimlə paylaşaraq hər kəsə yararlı ola biləcək bir iş ortaya qoya bildilər. Həmin sesiyanın video yazılarına bu linkdən baxa bilərsiniz. Bu layihə uğurlu olduğundan davam etdirmək qərarına gəldik və həmin layihənin artıq 2ci hissəsinin 4-cü sesiyası 29 Sentyabr-da Bakı vaxtı ilə saat 12-də baş tutacaq. Bu dəfəki mentorumuz Amerikada Uber şirkətində çalışan Orkhan Gasimli olacaq. Mövzü isə "İxtisas dəyişməkdən qorxaqmı?". Qoşulmaq üçün linkdən istifadə edin.
Bu proyektdən başqa 0-to-Algo, AWS certification kimi kiçik proyektlərə də paralel start vermişik. Həmçinin fiziki olaraq görüşləri keçirmək üçün yer təklif edən dostlar var.
İT sahəsində olan və ya maraq göstərən hər kəsi bizə qoşulmağa dəvət edirik və aktiv olmağa səsləyirik. Bu proyekti biz başlatsaq da siz davam etdirə bilərsiniz. Qoşulan hər kəs eyni hüquqlara malikdir, istədiyi proyekti başlada və liderlik edə bilər. Bizə isə bacardığımız dəstək vermək düşər. Hələlik çox yeniyik, çatişmazlıqlar çoxdur. Ona göre dəstəkçilərə ehtiyacımız var. Nədəsə dəstək vermək istəyən Zulfiyye xanima müraciət edə bilər.
Layihə haqda daha geniş məlumatı elə Github səhifəmizdən (https://github.com/goupaz/0-to-hero) ala bilərsiniz.


Rovhsan Musayev
